Scescille Termolese, aka pallotte cacio e ghove.

Ingredienti

 -   3 uova
 -   180 g di pecorino rigatino (con crosta rigata, stagionatura media, sapore deciso)
 -   130 g di mollica di pane raffermo
 -   1 mazzetto di prezzemolo
 -   1 cipolla rossa
 -   250 g di pomodori
 -   olio extravergine di oliva
 -   sale
 -   pepe
 -   qualche foglia di basilico


Preparazione


 1   Cominciate preparando le polpette: sbattete il una ciotola capiente l’uovo ed amalgamatevi il pecorino grattugiato; tritate al mixer la mollica di pane raffermo assieme al prezzemolo ed unite il tutto al composto di uova e pecorino, versando un filo d’olio; aggiustate di sale e pepe. Fate riposare l’impasto in frigo per un’ora, coperto da pellicola trasparente.

 2   Quando il tempo di riposo dell’impasto sarà quasi terminato, preparate il sugo: tritate la cipolla, soffriggetela in un tegame capiente con l’olio e, quando sarà trasparente, unite i pomodori precedentemente tagliati a cubetti; aggiustate di sale e pepe, unite 1 bicchiere di acqua e lasciate cuocere per circa 20 minuti, allungando con altra acqua se necessario (il sugo dovrà essere “lento”).

 3   Mentre il sugo cuoce, riprendete l’impasto e con esso formate le “scescille”, dando loro una forma allungata e compattandole benissimo. Adagiate le polpette nel sugo, che non dovrà mai restare troppo asciutto (le “scescille” tendono ad assorbirlo, quindi aggiungete altra acqua, poca alla volta, se vedete che ritira troppo), e cuocetele per circa 20 minuti avendo cura di girarle delicatamente di tanto in tanto.

 4   A fine cottura profumate il piatto con qualche foglia di basilico fresco e servite subito.
